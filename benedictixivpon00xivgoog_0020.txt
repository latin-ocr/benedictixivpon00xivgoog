xvt

nempe lncreata Sapientia , partim instituit, atque edocuitg partim aliis instituendos atque
edocendos vicaria potestate commisit.

Praeterea si veteres illae caeremoniae, quas Paulus appellat nuda et egena elementa , in
quibus sola quaedam species erat exterior Sanctitatis , quaeque erant a Christo Domino abro-
gandae , multos Hierosolymis , atque adeo in Iudaea universa habuere ludos, in quibus Levitici
generis adolescentes ad sacra munia exercenda informare-tun quanto aequius fuit, ut nostris
Ritibus multo excellentioribus (qui Catholicae Religionis partes sunt ‚ atque ornamenta , quibus
vera Sanctitas inest3 qui si minus omnes, at certe plerique , et semper adhuc retenti sunt , et
nunquam ¹non retinebuntur) publica aliqua assignaretur Schola3 in qua ipsi certo ordine di-
stributi, atque ad certas classes redacti disciplinae speciem , ac formam induerent ‘l Exigui ne
eisdem definiti sunt fines ‘l immo vero amplissimi. An parum inter se alii ab aliis discrepant?
immo vero plurimum. An Magistri operam, diligentiamque non requirunt? immo vero Docto-
ris , qui eorum originem excusserit, Patrum instituta cognoverit , traditionis veritatem expen-
derit , atque eosdem ipsos ab impurissimis Novatorum fraudibus, calumniis, convitiisque vin-
dicare didicerit. Neque enim illorum furor eo contentus fuit , ut omnia fere Catholica dogmata
convelleret, sed etiam eo dementiae progressus est, ut Sacros Ritus omnino rescindere cona-
retur. Testes appello eorum Coriphaeos Lutherum , et Calvinum3 quorum alter contra Bri·
tanniae Regem scribens, Catholicos tot Sacrorum Rituum jugo suscepto amentiae ac stoliditatis
accusat: alter ipsos Ritus ineptias , histrionicas res , actusque scurriles compellat3 in quo a ve-
terum naereticorum, idest a Parentum suorum moribus non discedunt3 qnorum alii, ut Mani-
chaei, Donatistae, atque Ariani, testibus Athanasio, Augustino, et Optato, contra Altaria, et
sacra vasa bellum gesserunt; alii, ut Pelagiani , et Vigilantiam, auctore Hieronymo , sacras
vestes , atque universas Caeremonias insectati sunt ς alii denique, ut Petrobusiani atque Val-
denses, vel ipsa Sacrorum rituum nomina tanquam veneficia , atque incantationes , narrante
Caesario, Matthaeo Parisino, atque AEnea Silvio , perhorruerunt. Est igitur operae pretium, ut .
quemadmodum ad tuenda Catholica Dogmata praecipua quaedam disciplina incumbit, sic etiam
ad, Sacros Ritus defendendos peculiaris quaedam insudet facultas. Quid enim‘l illi in eos magna
temeritate incurrent: Nos pro iis defendendis nullo, modo praeliabimur‘l Illi eorum institutionem
impietati adjudicent: Nos eam a pietate profectam esse non declarabimus? Illi nihil in iis, nisi
stultum, atque impium contineri pugnent: Nos abdita in illis Coelestia Mysteria semper delite-
scere sinemus?

Nec vero mihi objiciatis Auditores , Sacros Ritus hujusmodi non esse ‚ ut ad peculiarem
quamdam disciplinam redigi possint. Nam si auctore Aristotele, ac S. Th0ma: Disciplina cst certa
rerum ct coqnitionwn ad unum finem collectio , quis unquam dubitet , quin multa sit in Sacris
Ritibus varietas , eaque ad unum Divini cultus finem collincet ‘l At enim numquam hactenus
in publicis Scholis disciplinarum more traditi sunt; Esto sed hoc ipsum aliis etiam scientiis olim
contigisse accepimus. Nam non solum profanas facultates , ut Cicero saepe commemorat,'sed
etiam sacras disciplinas, ut ex vetustissimis Patribus constat, rudior illa antiquitas in unam
quamdam congeriem permiscebat 3 quas tamen posteriorum temporum experientia consilio lon·
ge meliori in suas species distribuit. Ne longior sim, videre hoc licet in Theologia Scholastica ,
Morali , atque Canonica, quarum primam alii ad S. Jo. Damascenum cum Caesare Bulaeo, alii
ad S. Anselmum Cantuariensem cum Cardinali de Aguirre, alii ad Trajonem caesaraugustanum
cum Mabillonio revocant. Secundam omnes , vel a S. Raymundo de Pennafort , vel a S. An-
tonino Florentiae Archiepiscopo discretam, atque ordinatam fuisse dicunt. Tertiam plerique a
Gratiano in certas classes fuisse distributam sentiunt, exceptis Decretalium libris, quos in suum
ordinem S. Raymundus digessisse perhibetur.

Quod si publica Sacris Ritibus Schola aperienda ost, certe illam nuspiam gentium magis
denotasse quam Romae. Nam praeterquamquod ejus Urbis potissimum est Ecclesiasticas Caere-
monias publice tradere, cujus est veram Religionem ubique gentium tueri; quid Romae ‚
amaho' vos , desideratur , quod ad hujusmodi Scholam aut nomine illustrandam , aut pietate
fovendam , aut potestate corroborandam pertineat? Num frequens omnium fere Sacrorum Ri-
tuum adhibendorum occasio ‘l At hic praeter Sacerdotes minores , qui ordinariis operantur

