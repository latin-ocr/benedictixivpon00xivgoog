x

Ilaec onmia a Te (REXtPotentissime) initium duxisse fateor , utpote qui
primus mihi et haec studiorum curricula aperueris , et ad eadem impigre de-
currenda acerrimum-⁸ Patrocinio tuo calcar admoveris Aequum proinde est , ut
ego hunc tibi librum a Summo Pontifice conscriptum , a me recusum , et Au-
‹litoribus meis propositum, Scholae Sacrorum Rituum primitias ‚ meaeque erga
Potentissimum Lusitaniae REGEM servitutis , erga Munisicentissimum litterato-
rum omnium Protectorem observantiae, erga Amantissimum Patriae Parentem
charitatis testimonium exhibeam. Quid enim est quod in hoc Libro voluntati
Tuae gratissimum non accidat? An argumentum, quod in Deo rite colendo to-
tum versatur ⁶? An Auctor , quo nullus hominum in terris commendabilior esse
possit? An is qui librum nomini inscribit Tuo, quem tot ac tantis beneficiis de-
vinctum habeS, ut etiamsi vitam ille pro Tua salute profunderet , in referenda
tamen gratia nec sibi nec Tibi se satis esse facturum putaret ? Illud etiam ani-
mum commovet meum, quod maximum praesidium et decus Scholae Sacrorum
Rituum ‚ ejusque Magistris a Te affuturum confido· Quis enim nesciat , omnes
omnium Regem laudes in Te conjunctas esse , atque eminere? Nihil Tibi Apo-
stolicae Sedis Auctoritate , Romanorum Pontificum veneratione , atque Urbis
Romae splendore antiquius esse ; singulare denique tuum erga Deum ‚ Sanctis-.
simam Matrem , Sanctos universos , Sacrosque Ritus studium extitisse; Necesse
non est harum a me rerum exempla proferri3 ut enim omittam praeclarissima
illa ReligioniS, ac Magnificentiae Tuae monumenta, quae Tu in plurimis Asiae,
Africae , atque Americae locis constituisti, nos ipsi Romae vidimus magnificen-
tissima Sacella magnis a Te sumptibus hic extructa, vidimus Altaria egregio ope-
re pretiosisque marmoribus perfecta , vidimus prope immensam auri, atque ar-
genti plenam artis vim, in qua profecto labor, atque artificium longe materiam
superaret , in Sacros usus destinatum3 vidimus denique Sacram omnis generis
Supellectilem multo auro clarissimisque gemmis nitentem; atque haec omnia
ex his Regionibus per longissimos Maris tractus in Lusitaniam asportata. Quid
si ea, que in Lusitania gesseriS, paucis perstringam? Ut magnificentissima Tem-
pla vel a fundamentis erexeris, vel novis operibus instauraveris ’ἶ Ut eos hono-
ris in Ecclesiae Optimates congesseris, quibus jam Seculi Magnates quodammo-
do possint invidere ’ἶ Ut sive firma , sive infirma valetudine afficiaris , quotidie
Templa frequentes , plurimis Sacris singulari Religione intersis , Ecclesiasticus
Ritus longa Tibi experientia cognitos ad Romanas leges exigi cures ? Nec muni-
ficentia tantum , sed exemplo etiam Tuo alios ad Divinum cultum accendas,
Nonne haec omnia me in spem certissimam erigunt fore, ut quemadmodum sem-
per mihi , sic etiam novae Scholae Sacrorum Rituum Patrocinium adjungas

